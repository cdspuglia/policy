# POLICY CLUB DEGLI SVILUPPATORI - PUGLIA
Alcune semplici regole per vivere in armonia all’interno della nostra comunità. La violazione di una o più regole può comportare un ban temporaneo o permanente dal gruppo stesso.
 

## Offerte di lavoro

Se stai offrendo lavoro, al fine di garantire trasparenza verso la comunità e aiutarti a trovare la figura che stai cercando nei migliori dei modi,  ricordati di seguire le seguenti linee guida per un annuncio perfetto:

**Voci obbligatorie:**

- Inizia il post con l'hashtag `[#lavoro]`
- Specifica l'`azienda coinvolta`
- Specifica `il tuo ruolo` all'interno dell'azienda o in che modo sei venuto a conoscenza di tale offerta lavorativa
- Specifica i `requisiti necessari`del candidato
- Specifica il `tipo di contratto` (o i tipi di contratto possibili)
- Specifica la `retribuzione minima`: RAL se contratto italiano dipendente, retribuzione oraria o giornaliera minima se riguarda liberi professionisti, o eventuale stock options se sei una startup in cerca di collaboratori/soci

Voci consigliate:

- Specifica i benefit per il candidato
- Indica una forbice retributiva (il minimo è obbligatorio come specificato in precedenza)
- Indica se è possibile lavorare da remoto

Di seguito vi mettiamo a disposizione un template per iniziare il post nella maniera migliore:

```
[#Lavoro #{Località} #{Piattaforma o Linguaggio principale}]

Ciao a tutti.

L'Azienda {Nome Azienda} sta cercando {Numero} di {Specialità richiesta} per {Motivazione principale}
// Indica in maniera concisa una descrizione dell'azienda che ricerca tale/i profilo/i
// Aggiungi dettagli come benefit, punti chiave del progetto o contatti aziendali

Il candidato dovrà avere i seguenti requisiti:
// Elenca in modo chiaro i requisiti richiesti, sii realista

Se assunto, il candidato otterrà i seguenti benefit:
// Elenca i benefit, come buoni pasto o simili

// Per ciò che concerne lo stipendio siate chiari, indicate se è mensile o annuale e se la cifra
// indicata è netta o lorda; qualora fossero inclusi eventuali rimborsi
// (ad es.spese per i pendolari) indicate anche questi
// Vi ricordiamo che è obbligatorio specificare la retribuizione minima
```
## No off-topic e non costruttivi

I seguenti contenuti possono essere rimossi a insindacabile discrezione dei moderatori:

- Contenuti non rilevanti, non originali e senza sforzo nel creare una discussione costruttiva
- Contenuti palesemente falsi oppure duplicati
- Contenuti allo scopo di creare litigio o troll

## No autopromozione

L'autopromozione continua di qualsiasi servizio o prodotto nel gruppo, in modo sconsiderato e senza previa approvazione, comporterà un richiamo. Un atteggiamento recidivo comporterà il ban permanente dal gruppo.

## Conferenze

Se fai parte dello staff di una conferenza e vuoi farla conoscere su Club Degli Sviluppatori, sei il benvenuto!

Abbiamo tuttavia deciso di adottare alcune misure qualitative anche sotto questo punto di vista. Puoi pubblicare un post inerente la tua conferenza, a queste condizioni:

* la conferenza è gratuita;
* la conferenza non è gratuita, ma puoi mettere a disposizione degli utenti di CDS un buono sconto (in questo caso specifico, non postare subito ma scrivi prima ad uno degli amministratori);

Nota: i post inerenti una conferenza devono comunque seguire tutte le regole presenti in questo documento.

------
Si ringrazia il gruppo Web Developer Italiani per averci concesso la possibilità di utilizzare la loro policy come base di partenza per la realizzazione di questo documento.
